1. Намиране на рационални корени на полиноми - ако полиномът $A(x)$ има рационални корени, т.е. корени от вида $\frac{p}{q}$ (където $\gcd (p;q) = 1$), то числителят $p$ е делител на свободния член $a_0$, а знаменателят $q$ е делител на старшия коефициент $a_n$
	
	Доказателство: 
	
	$$A\left(\frac{p}{q}\right) = a_n\left(\frac{p}{q}\right)^n + a_{n-1}\left(\frac{p}{q}\right)^{n-1} + \cdots + a_1 \left(\frac{p}{q}\right) + a_0 = 0$$
	
	Умножаваме двете страни по $q^n$.
	
	$$a_np^n + a_{n-1}p^{n-1}q + \cdots a_1pq^{n-1} + a_0q^n = 0$$
	
	Събираемите с коефициенти $a_n$ до $a_1$ очевидно се делят на $p$. Тъй като $0$ се дели на $p$, то последното събираемо $a_0q^n$ също трябва да се дели на $p$. Тъй като $p$ и $q$ са взаимно прости, $p$ трябва да е делител на $a_0$. Аналогично за $q$ и събираемите с коефициенти $a_{n-1}$ до $a_0$ включително
	
	**а) отсяване на кандидати за корени** - ако несъкратимата дроб $\frac{p}{q} (p,q \in \mathbb{Z})$ е корен на полинома $A(x)$, то за всяко число $m\in\mathbb{Z}$ е вярно, че $(p-mq)|A(m)$
	- ако дадено число $\frac{p}{q}$ не спазва това свойство, то не може да бъде корен на полинома $A(x)$

2. Решаване на реципрочни уравнения от четна степен (РУЧС) - полином с цели коефициенти от следния вид, където $p$ е някакво цяло число
	
	$$A(x) = a_nx^{2n} + a_{n-1}x^{2n-1} + \cdots + a_1x^{n+1}+a_0x^n + a_1px^{n-1} + a_2p^2x^{n-2}+ \cdots + a_{n-1}p^{n-1}x + a^np^n = 0$$
	
	**а) разпознаване на РУЧС**
	- разликата в индексите на първите $n+1$ коефициента и степента на $x$ е винаги равна на $n$
	- първо се намира средния член в полинома
	- коефициентите вдясно от средния член се разлагат на множители и се гледа дали съдържат последователни степени на даден общ множител $p$
	- гледа се дали произдведението на останалите множители на всеки коефициент вдясно (т.е. без степените на $p$) съвпадат с коефициента на огледалния член спрямо средния член
	
	**б) корени на РУЧС**
	- числото 0 никога не е корен на дадено РУЧС
	- ако $x_0$ е корен на дадено РУЧС, то $\frac{p}{x_0}$ също е корен на въпросното РУЧС
	
	**в) решаване на РУЧС**
	- членовете с огледални коефициенти се групират
	
	$$a_n(x^{2n} + p^n) + a_{n-1}(x^{2n-1}+p^{n-1}x) + \cdots + a_1(x^{n+1} + px^{n-1}) + a_0x^n = 0$$
	
	- разделя се на $x^n$
	
	$$a_n\left(x^n + \frac{p^n}{x^n}\right) + a_{n-1}\left(x^{n-1} + \frac{p^{n-1}}{x^{n-1}}\right) + \cdots + a_1\left(x+\frac{p}{x}\right) + a_0 = 0$$
	
	- полага се $y = \left(x+\frac{p}{x}\right)$
	- останалите скоби се изразяват като се вдига $y$ на съответната степен
	
	**г) симетрично РУЧС:** $p = 1$
	- коефициентите отляво и отдясно на средния член съвпата напълно с огледалните си

3. Решаване на реципрочни уравнения от нечетна степен (РУНС) - полином с цели коефициенти от следния вид, където $p$ е някакво цяло число
	
	$$A(x) = a_nx^{2n+1} + a_{n-1}x^{2n} + \cdots + a_1x^{n+2}+a_0x^{n+1}+a_0px^{n} + a_1p^3x^{n-1} + \cdots + a_{n-1}p^{2n-1}x + a_np^{2n+1}$$
	
	**а) разпознаване на РУНС**
	- коефициентите във втората половина от полинома отговарят огледално на коефициентите от първата половина, но умножение по последователни нечетни степени на $p$
	
	**б) корени на РУНС**
	- числото 0 никога не е корен на дадено РУНС
	- числото $-p$ винаги е корен на дадено РУНС
	
	**в) решаване на РУНС** - свеждане до РУЧС
	- уравнението се разлага в следния вид, защото $-p$ винаги е корен
	$$A(x) = (x+p)Q(x) = 0$$
	- полиномът $Q(x)$ е гарантиран да бъде РУЧС от степен $2n$ и вече се използва метода за решаване на РУЧС
	
	**г) симетрично РУНС:** $p=1$
	- коефициентите в лявата половината и в дясната половина на полинома съвпадат напълно огледално
