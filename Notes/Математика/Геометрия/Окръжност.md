1. Окръжност ($k(O; r)$) - всички точки в една равнина, които са на определено разстояние $r$ от дадена точка $O$ 
	
	**а) радиус** - отсечка с краища точка $O$ и произволна точка от самата окръжност
	
	**б) хорда** - отсечка с краища две точки от окръжността
	- *дъга* - една от двете части, на които дадена хорда разделя окръжността
	
	*Две дъги от една окръжност са равни тогава и само тогава, когато съответните им хорди са равни.*
	
	*Две хорди в една окръжност са равни тогава и само тогава, когато са на равни разстояния от центъря на окръжността.*
	
	*Дъгите от една окръжност, заградени между две успоредни хорди, са равни.*
	
	**в) диаметър** - хорда, минаваща през центъра на окръжността
	
	*Диаметър на окръжността е перпендикулярен на недиаметрална хорда тогава и само тогава, когато я разполовява.*

2. Вписан ъгъл - ъгъл, чийто връх е точка от окръжността, а рамената му пресичат окръжността
	
	![Вписан ъгъл](Resources/Вписан%20ъгъл.jpg)
	
	*Всеки вписан ъгъл е половината от съответния си централен ъгъл.*
	
	$${\color{orange}\varphi} = \frac{\color{Cerulean}\psi}{2}$$
	
	![Вписан и централен ъгъл](Resources/Вписан%20и%20централен%20ъгъл.jpg)
	
	*Вписан ъгъл, чиито рамена минават през краищата на диаметър, е прав.*

3. Периферен ъгъл - ъгъл, чийто връх е точка от окръжността, едното му рамо е допирателна, а другото я пресича
	
	![Периферен ъгъл](Resources/Периферен%20ъгъл.jpg)
	
	*Всеки периферен ъгъл е половината от съответния си централен ъгъл.*
	
	$${\color{orange}\varphi} = \frac{\color{Cerulean}\psi}{2}$$