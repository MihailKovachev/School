# Никола Вапцаров
1. Биография
	
	**а) рождение** - 1909г.
	- имена - Никола Йонков Вапцаров
	
	**б) образование и кариера**
	- учи в Морското машинно училище във Варна
	- работи във фабрика „Българска горска индустрия“ като огняр и като механик
	
	**в) забележителности**
	- арестуван е неколкократно както заради левите си убеждения, така и заради участието си в т.нар. „Соболева акция“
	
	**г) смърт** - разстреляне на 23. юли 1942 година

2. Творчество

# "История"


> Какво ще ни дадеш, историйо,
от пожълтелите си страници? –
Ний бяхме неизвестни хора
от фабрики и канцеларии,  

> ний бяхме селяни, които
миришеха на лук и вкиснало,
и под мустаците увиснали
живота псувахме сърдито.

 

> Ще бъдеш ли поне признателна,
че те нахранихме с събития
и те напоихме богато
с кръвта на хиляди убити.  

 

> Ще хванеш контурите само,
а вътре, знам, ще бъде празно
и няма никой да разказва
за простата човешка драма.

 

> Поетите ще са улисани
във темпове и във агитки
и нашта мъка ненаписана
сама в пространството ще скита.  

> Живот ли бе – да го опишеш?
Живот ли бе – да го разровиш?
Разровиш ли го – ще мирише
и ще горчи като отрова.

 

> По синорите сме се раждали,
на завет някъде до тръните,
а майките лежали влажни
и гризли сухите си бърни.  

> Като мухи сме мрели есен,
жените вили по задушница,
изкарвали плача на песен,
но само бурена ги слушал.

> Онез, които сме оставали,
се потехме и под езика,
работехме къде що хванем,
работехме като добитък.  

> Мъдруваха бащите в къщи:
"Така било е и ще бъде..."
А ние плюехме намръщено
на оглупялата им мъдрост.

> Зарязвахме софрите троснато
и търтвахме навън, където
една надежда ни докосваше
със нещо хубаво и светло.  

> О, как сме чакали напрегнато
в задръстените кафенета!
И късно през нощта си легахме
с последните комюникета.

> О, как се люшкахме в надеждите!...
А тегнеше небето ниско,
свистеше въздуха нажежен...
Не мога повече! Не искам!...  

> Но в многотомните писания,
под буквите и редовете
ще вика нашето страдание
и ще се зъби неприветно –

> защото би ни безпощадно
живота с тежките си лапи
направо по устата гладни,
затуй езика ни е грапав.  

> И стиховете, дето пишем,
когато краднем от съня си,
парфюмен аромат не дишат,
а са навъсени и къси.

> За мъката – не щем награди,
не ще дотегнем и с клишета
на томовете ти грамади,
натрупани през вековете.  

> Но разкажи със думи прости
на тях – на бъдещите хора,
които ще поемат поста ни,
че ние храбро сме се борили.

1. Композиция
	
	**а) жанр** - стихотворение
	
	**б) стил** - емоционално обръщение към историята, реализирано в 1. лице, мн.ч., чрез което лирическият говорител се идентифицира с пренебрегнатите социални маси
	
	**в) антитеза** - онагледява сблъсъка между две контрастни гледни точки към миналото
	- официалната история и на нейните „томове грамади“
	- „неизвестните хора“, маргинализирани от историята и изтласкани от разказа за миналото

2. Теми, идеи и мотиви - миналото и паметта
	- необективността на историята, която мълчи за страданията на обикновения човек
	- историята като средство за изкривяване и подменяне на миналото
	- обречеността и непреодолимата безнадеждност на съществуването
	- мъчителната агония на еднообразното всекидневие, снизяваща човека до животинското
	- разлома между поколенията - бунтът на синовете срещу конформисткото примирение на бащите с установената социална несправедливост
	- апел към историята да преодолее своята отчужденост от обикновените, потиснати и обезправени хора