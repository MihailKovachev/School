1. Модел на връзката с локализирани електрони - молекулата е съставена от атоми, които споделят електронни двойки чрез орбиталите си, като всяка електронна двойка се счита като конкретно локализирана в пространството между атомите

2. Люисови формули - начин на изобразяване на валентните електрони на елементите и техните съединения

3. Люисови формули на елементите - първо се изобразяват единичните електрони по четирите страни на символа за химичния елемент чак след което те започват да се сдвояват
	
	![Fluorine Lewis Structure](./Resources/Fluorine%20Lewis%20Structure.jpg)

4. Люисови формули на съединения - споделените електронни двойки се изписват с една черта между двата атома, които свързват
	
	**а) съставяне**
	- преброява се общият брой валентни електрони в съединението
	- избиране на централен атом - атомът, който присъства най-малко пъти в съединението и който може да съставя най-много връзки (обикновено е с най-ниска електроотроцателност)
	- всички нецентрални атоми се свързват с по една проста връзка с централния - ако има два централни атома (атоми на един и същ елемент), те също се свързват помежду си с една проста връзка
	- останалите електрони се разпределят по нецентралните атоми, така че те да имат стабилна конфигурация
	- ако след това също останат електрони, те се записват при централния атом (или се разпределят между централните атоми, ако има повече от един)
	- ако някой атом все още не е в стабилно състояние, той ще образува сложна връзка с някой от съседните си, за да се доближи до стабилно състояние
	
	![Lewis Formulae Examples](./Resources/Lewis%20Formulae%20Examples.jpg)
	
	**б) стабилни конфигурации**
	- повечето елементи се стремят към конфигурациите на благородните газове
	- водородът $\ce{H}$ е стабилен с 2 валентни електрона
	- берилият $\ce{Be}$ е стабилен с 4 валентни електрона
	- елементите от 13 (IIIA) група са стабилини с 6 валентни електрона
	- елементите C, N, O, F винаги са стабилни с 8 валентни електрона
	- някой елементи от 3 период надолу са стабилни с повече от 8 електрона, защото могат да държат електрони в $d$ орбиталите си

5. Теория на резонанса - понякога повече от една валидна Люисова формула съответства на едно и също съединение
	
	**а) резонансни структури** - структурите, които остават възможни след написването на Люисовата формула за дадено съединение 
	
	![Resonance Structures](./Resources/Resonance%20Structures.jpg)
	
	**б) резонансен хибрид** - реалното съединение е суперпозицията на резонансните си структури
	- връзките, които присъстват във всичките резонансни структури се записват с непрекъснати линии
	- връзките, които присъстват само в определени резонансни структури се записват с пунктирани линии
	
	![Resonance Hybrid](./Resources/Resonance%20Hybrid.jpeg)

6. Формален заряд - критерии за преценка на това коя от резонансните структури най се доближава до истинския строеж на съединението
	
	**а) изчисляване**
	
	$$\text{формален заряд} = \begin{align}\text{брой валентни електрони в свободния атом} \\- \text{ брой валентни електрони в атома в съединението}\end{align}$$
	
	- споделените електронни двойки се смятат за по равно разпределени между споделящите ги атоми
	
	**б) сравняване на резонансните структури** - резонансните структури, които най-много се доближават до реалната структура имат:
	- атоми, чийто формален заряд е най-близо до 0
	- атоми с висока електроотрицателност, чийто формален заряд е отрицателен