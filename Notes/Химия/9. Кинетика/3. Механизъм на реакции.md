1. Теория на ефективните удари - химична реакция протича, когато се сблъскат частици с определена минимална енергия и правилно пространствено ориентиране
	
	![Теория на ефективните удари](Resources/Теория%20на%20ефективните%20удари.jpg)
	
	**а) активираща енергия** $E_A, \left[\frac{\text{kJ}}{\text{mol}}\right]$ - минималното количество енергия, която частиците трябва да имат, за да бъде ударът "ефективен" (да протече реакция)
	
	**б) част от частиците, притежаващи енергия** $\ge E_A$
	$$f = e^{-\frac{E_A}{RT}}$$
	
	**в) стеричен фактор** ($p$) - показва частта от частиците с правилна ориентация
	
	**г) честота на ударите** ($z$) - показва честотата на всички удари

2. Механизъм на химична реакция - последователността от етапи, през които преминава дадена химична реакция
	
	**а) етап (елементарна реакция)** - показва реално химично взаимодействие, което се случва по време на реакцията
	- молекулност - броят молекули, участващи едновременно в ефективния удар (елементарния акт на реакцията)
	
	|Вид реакция|Описание|Пример|
	|:--:|:--:|:--:|
	|мономолекулна|участва една частица (спонтанно разпадане)|$\ce{O3 -> O2 + O}$|
	|бимолекулна|участват две частици|$\ce{O + O3 -> 2O2}$|
	|тримолекулна|участват три частици (най-често третата частица не участва в продукта, а просто дава нужната енергия, за да се свържат другите две частици)|$\ce{O + O + N2 -> O2 + N2}$|
	
	- порядък - общият порядък съвпада с молекулността на реакцията и може да се изведе директно от стехиометричните коефициенти
	
	**б) обща реакция** - сума от елементарните реакции
	- показва само общата стехиометрия на химичната реакция
	- реакционен интермедиат - вещество, което се получава и изразходва в етапите, така че да не се проявява като краен продукт

4. Кинетика на последователни реакции - скоростта на реакцията зависи от най-бавния етап
	
	**а) реакции с първи скоростоопределящ етап** - първият етап е най-бавен
	- кинетичното уравнение на общата реакция е кинетичното уравнение на първият (най-бавният) етап
	
	$$\text{етап I}: \ce{NO2 + NO2 ->[k_1] NO + NO3}, v = k_1\cdot c^2(\ce{NO2}), \text{най-бавен етап}$$
	
	$$\text{етап II}: \ce{NO3 + CO ->[k_2] NO2 + CO2}, v = k_2\cdot c(\ce{NO3})\cdot c(\ce{CO})$$
	
	$$\text{общо: }\ce{NO2 + CO ->[k] NO + CO2}, v = k_1\cdot c^2(\ce{NO2})$$
	
	**б) реакции с непърви скоростоопределящ етап** - най-бавният етап не е първи
	- ако кинетичнато уравнение на скоростоопределящия етап зависи от концентрацията на някои интермедиат, се търси връзка между тази концентрацията и някоя концентрация, която може да се намери
	
	Пример: 
	
	$$\text{етап I: }\ce{2NO <=>[k_1, k_1'] N2O2}$$
	
	$$\text{етап II: }\ce{N2O2 + H2 ->[k_2] N2O + H2O}, \text{най-бавен етап}$$
	
	$$\text{общо: }\ce{2NO + H2 ->[k] N2O + H2O}$$
	
	Приемаме, че първият етап е в равновесие. Тогава
	
	$$k_1\cdot c^2(\ce{NO}) = k_1'\cdot c(\ce{N2O2})$$