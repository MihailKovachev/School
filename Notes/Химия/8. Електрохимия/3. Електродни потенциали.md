1. Стандартен водороден електрод (С.В.Е.) - едномоларен разтвор ($c = 1.00 \text{ M}$) на $\ce{H+}$ йони при стандартна температура ($T = 25\degree \text{ C}$), в който има пластмасова тръбичка с платинена пластинка в нея, през която тръбичка се продухва водороден газ под стандартно налягане ($p = 1 \text{ bar}$)
	
	![Стандартен водороден електрод](Resources/Стандартен%20водороден%20електрод.jpg)
	
	**а) окислително-редукционни процеси** - в зависимост от електрода, с който е свързан, С.В.Е. може бъде или анод или катод (да протича или окисление, или редукция)
	
	$$\text{окисление: } \ce{H2 -> 2H+ + 2e-}$$
	
	$$\text{редукция: } \ce{2H+ + 2e- -> H2}$$

2. Стандартен електроден потенциал ($\mathcal{E}^0, [\text{V}]$) - потенциалната разлика, която електродът създава, когато се свърже със С.В.Е. при стандартни условия 
	
	![Стандартен електроден потенциал](Resources/Стандартен%20електроден%20потенциал.jpg)
	
	**а) стандартен електроден потенциал на С.В.Е.** - приема се за нула
	
	**б) свойства**
	- интензивна величина - *не* зависи от броя електрони или молове вещество, участващи в реакцията

3. Стандартен редукционен потенциал - таблична стойност, равна на стандартния електронен потенциал на редукционната полуреакция
	
	*Върху даден електрод може да се случва и окисление, и редукция в зависимост от другия електрод, с който е свързан.*
	
	*Редукцията и окислението върху един и същ електрод са обратни една на друга реакции, следователно имат един и същ стандартен електроден потенциал, но с различен знак.*
	
	*По конвенция е прието в таблиците да се записва стандартния електроден потенциал при редукция.*

4. Електродвижещо напрежение на галваничен елемент (ЕДН) - напрежението, което се създава между двата електрода на галваничен елемент
	
	$$\text{ЕДН} = \mathcal{E}^0(\text{окисление}) + \mathcal{E}^0(\text{редукция})$$
	
	**а) изчисляване**
	
	$$\ce{Zn_{(s)} + Cu^{2+}_{(aq)} -> Zn^{2+}_{(aq)} + Cu_{(s)}}$$
	
	- записват се и се изравняват двете полуреакции
	
	$$\text{окисление: }\ce{Zn_{(s)} -> Zn^{2+}_{(aq)} + 2e-}$$
	
	$$\text{редукция: }\ce{Cu^{2+}_{(aq)} + 2e- -> Cu_{(s)}}$$
	
	- до тях се записват стандартните редукционни напрежения, като знакът при реакцията на окисление се обръща, а стойността *не* се умножава спрямо моловете
	
	$$\text{окисление: }\ce{Zn_{(s)} -> Zn^{2+}_{(aq)} + 2e-}, \mathcal{E}^0(\text{окисление}) = -(-0.76) \text{ V} = 0.76 \text{V}$$
	
	$$\text{редукция: }\ce{Cu^{2+}_{(aq)} + 2e- -> Cu_{(s)}}, \mathcal{E}^0(\text{редукция}) = 0.34 \text{ V}$$
	
	- електродвижещото напрежение на галваничния елемент се пресмята по формулата
	
	$$\text{ЕДН} = \mathcal{E}^0(\text{окисление}) + \mathcal{E}^0(\text{редукция}) = 0.76 \text{ V} + 0.34 \text{ V} = 1.10 \text{ V}$$
