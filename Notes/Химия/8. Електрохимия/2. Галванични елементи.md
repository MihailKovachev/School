1. Галваничен елемент - устройство, което превръщащо химична енергия в електрична

	**а) механизъм на действие** - при окислително-редукционните процеси се обменят електрони, които могат да се движат и по проводници
	
2. Галваничен елемент на Даниел-Якоби
	
	![Daniel Jacoby Galvanic Cell](Resources/Daniel%20Jacoby%20Galvanic%20Cell.jpg)
	
	**а) електрод** - пластина, на която се случва една от полуреакциите на ОРП
	- анод - електродът, върху който протича окислението (отдават се електрони)
	
	$$\text{окисление: }\ce{Zn_{(s)} -> Zn^{2+}_{(aq)} + 2e-}$$
	
	- катод - електродът, върху който протича редукцията (приемат се електрони)
	
	$$\text{редукция: }\ce{Cu^{2+}_{(aq)} + 2e- -> Cu_{(s)}}$$
	
	**б) солеви мост** - тръба, съдържаща неутрален за системата електролит, чиито йони служат за уравновесяването на зарядите в двата електрода
	
	**в) механизъм на действие**
	- приготвят се два разтвора на соли на веществата, участващи в галваничния елемент ($\ce{ZnSO4}$ и $\ce{CuSO4}$)
	- в разтворите се поставят твърди пластинки от съответните прости вещества
	- цинковата пластинка започва да се разтваря в разтвора, като цинковите атоми се превръщат в цинкови йони, отделяйки два електрона, които тръгват нагоре по проводника
	- електроните стигат до медната пластинка, където привличат медни йони върху повърхността ѝ и се сливат с тях, образувайки медни атоми
	- в първия разтвор се увеличават положителните заряди ($\ce{Zn_{(s)} -> Zn^{2+}_{(aq)}}$), които привличат отрицателни йони от солевия мост, за да се уравновеси балансът; в противен случай допълнителноте положителни заряди няма да позволят на електроните да тръгнат по проводника
	- във втория разтвор намаляват положителните заряди ($\ce{Cu^{2+}_{(aq)} -> Cu_{(s)}}$) и разтворът става отрицателно зареден, привличайки положителни йони от солевия мост, който да уравновесят баланса; в противен случай отрицателният заряд няма да позволи на електроните от проводника да стигнат до разтвора

3. Галванични елементи с инертни електроди

4. Стандартен запис на галваничен елемент 
	- вляво се отбелязва анодното окисление, като се записват само веществата - изреждат се със запетаи, а фазовите граници се отбелязват с вертикална черта
	- солевият мост се записва с две вертикални черти
	- вдясно се отбелязва катодната редукция по същия начин като при окислението 
	
	$$\ce{Zn_{(s)} | Zn^{2+}_{(aq)} || Cu^{2+}_{(aq)} | Cu_{(s)}}$$
	
	$$\ce{Fe_{(s)} | Fe^{2+}_{(aq)} || Fe^{3+}_{(aq)}, Fe^{2+}_{(aq)} | Pt}$$