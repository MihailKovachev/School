1. Метод на валентните връзки - химичните връзки се осъществяват чрез припокриване на атомни орбитали с неподелени електронни двойки от лигандите и празни атомни орбитали от комплексообразувателя 
	
	**а) хибридизация на орбиталите на комплексообразувателя**
	
	|Координационно число / Геометрия|Хибридизация|
	|:--:|:--:|
	|2|$\ce{sp}$|
	|4 (тетраедрична)|$\ce{sp^3}$|
	|4 (квадратно-планарна)|$\ce{dsp^2}$|
	|6|$\ce{d^2sp^3}$ или $\ce{sp^3d^2}$|

2. Теория на кристалното поле - химичните връзки в комплексните съединения са йонни и се осъществяват чрез електростатично взаимодействие между комплексообразувателя и лигандите
	
	**а) тетраедрично поле** - между лигандите и електроните в $d$ орбиталите на комплексообразувателя възникват сили на отблъскване, които разцепват енергийните нива на комплексообразувателя, изблъсквайки орбиталите $d_{xy},d_{xz},d_{yz}$ на по-висока енергия от орбиталите $d_{z^2},d_{x^2-y^2}$
	
	![Тетраедрично поле](Resources/Тетраедрично%20поле.jpg)
	
	**б) октаедрично поле** - между лигандите и електроните в $d$ орбиталите на комплексообразувателя възникват сили на отблъскване, които разцепват енергийните нива на комплексообразувателя, изблъсквайки орбиталите $d_{xy},d_{xz},d_{yz}$ на по-ниска енергия от орбиталите $d_{z^2},d_{x^2-y^2}$
	
	![Октаедрично поле](Resources/Октаедрично%20поле.jpg)
	
	**в) сила на полето**
	- параметър на разцепване ($\Delta$) - разликата в енергията на разцепените $d$ орбитали
	- слабо поле - лигандите *не* карат електроните на комплексообразувателя да се сдвоят до възможно най-ниско енергийно ниво (малък параметър на разцепване)
	- силно поле - лигандите *карат* електроните на комплексообразувателя да се сдвоят до възможно най-ниско енергийно ниво (голям параметър на разцепване)
	
	*Дали един лиганд създава силно или слабо поле се показва от спектрохимичния ред. Лигандите преди водата (включително) създават слабо поле, а тези след нея - силно.*

3. Цвят на комплексните съединения - зависи от вида на комплексообразувателя и лигандите
	
	**а) механизъм** - при преминаване на електрон от по-ниско в по-високо енергийно ниво се поглъща фотон с дължина на вълната, съответстваща на разликата в енергиите на двете състояния
	
	$$\lambda = \frac{h\cdot c}{\Delta E}$$