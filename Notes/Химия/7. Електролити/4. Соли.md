1. Теория на Арениус
	
	**а) сол** - вещество, което във воден разтвор или в стопилка се дисоцира до метални (или амониеви) катиони и киселинни аниони
	
	$$\ce{M_nA_m -> nM^{m+} + mA^{n-}}$$
	
	**б) видове соли**
	- дисоцират се до един вид катиони и един вид аниони
	
	$$\ce{Al3(NO3)3 -> Al^{3+} + 3NO3-}$$
	
	- хидрогенсоли (киселинни соли) - дисоцират се до един вид катион, $\ce{H+}$ и един киселинен анион
	
	$$\ce{NaHCO3 -> Na+ + H+ + CO3^{2-}}$$
	
	- хидроксосоли (основни соли) - дисоцират се до метален (или амониев) катион, $\ce{OH-}$ и основен йон
	
	$$\ce{Mg(OH)Cl -> Mg^{2+} + OH- + Cl-}$$
	
	- двойни соли - дисоцират се до два вида метални (или амониеви) катиони и киселинен анион
	
	$$\ce{KAl(SO4)2 -> K+ + Al^{3+} + 2SO4^{2-}}$$
	
	- комплексни соли

2. Хидролиза - протолитно взаимодействие между йоните на сол и водата, при което се променя $\text{pH}$ на разтвора
	
	$$\text{киселина} + \text{основа} \rightarrow \text{сол}$$
	
	|Киселина|Основа|Разтвор на съответната сол|Пример|
	|:--:|:--:|:--:|:--:|
	|силна|силна|неутрален|$\ce{NaCl ->[H2O] Na+ + Cl-}$ <br/> Натриевите катиони са инертни, защото са катиони на алкален метал, а хлорните аниони са много слабо основни, защото са спрегнати на силна киселина. Следователно йоните не са способни да депротонират водата и не протича реакция.|
	|силна|слаба|киселинен|$\ce{NH4NO3 ->[H2O] NH4+ + NO3-}$ <br/> Амониевите катиони са силно киселинни, защото са спрегнати на слабата амонячна основа, а нитратните аниони са слабо основни, защото са спрегнати на силната азотна киселина. Следователно $\ce{NH4+}$ йоните ще протонират водата и разтворът ще има киселинен характер.|
	|слаба|силна|основен|$\ce{NaCN ->[H2O] Na+ + CN-}$ <br/> Натриевите катиони са инертни, а цианидните аниони са силно основни, защото са спрегнати на слабата циановодородна киселина. Следователно $\ce{CN-}$ йоните ще депротонират водата и разтворът ще има основен характер.|
	|слаба|слаба|зависи|$\ce{(NH4)2CO3 ->[H2O] 2NH4+ + CO3^{2-}}$ <br/> Амониевите катиони са силно киселинни,  защото са спрегнати на слабата амонячна основа, а карбонатните аниони са силно основни, защото са спрегнати на слабата въглеродна киселина. Това означава, че в разтвора ще протекат две реакции: <br/> $\ce{NH4+ + H2O <=> NH3 + H3O+, K_a}$ <br/> $\ce{CO3^{2-} + H2O <=> HCO3- + OH-, K_b}$ <br/> Ако $K_a \gt K_b$, разтворът е киселинен. Ако $K_b \gt K_a$, разтворът е основен.|