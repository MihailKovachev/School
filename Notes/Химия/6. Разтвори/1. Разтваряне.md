1. Разтвор - хомогенна смес, съдържаща поне две вещества, между които не протича химична реакция
	
	**а) разтворител** - веществото в най-голямо количество
	- определя агрегатното състояние на разтвора
	
	**б) разтворени вещества** - всички останали вещества в разтвора

2. Разтваряне - процес на разпределяне на частиците на разтвореното вещество между частиците на разтворителя
	
	**а) подобни се разтварят в подобни** - разтварянето се осъществява, когато междумолекулните взаимодействия между частиците на разтворителя са подобни на тези между частиците на разтвореното вещество
	- полярни вещества се разтварят в полярни разтворители
	- неполярни вещества се разтварят в неполярни разтворители
	
	**б) механизъм на разтваряне**
	- без дисоциация - броят на частиците в разтвора остава непроменен
	- с дисоциация - броят на частиците в разтвора се увеличава
	
	*Дисоцират се електролитите - соли, киселини и основи.*
	
	**в) термодинамика на разтварянето**
	- разтваряне на твърдо вещество в течност - зависи от веществата
	- разтваряне на газ в течност - обикновено е екзотермичен процес

3. Разтворимост - свойството на едно вещество да се разтваря в даден разтворител
	
	**а) видове разтвори**
	- ненаситен - разтвор, в който може да се разтваря още вещество; $c \lt c_0$
	- наситен - разтвор, при който концентрацията е максимална, защото разтварянето и кристализацията са в равновесие; характеризира се с концентрация $c_0$
	- преситен разтвор - нестабилен разтвор, който временно има концентрация, по-висока от тази на наситения разтвор $c \gt c_0$
	
	**б) мярка за разтворимост** - концентрацията на наситения разтвор ($c_0$)
	
	**в) фактори**
	- природата на веществата
	- температура
		- при разтваряне на твърдо вещество в течност - няма обща зависимост
		- при разтваряне на газ в течност - разтворимостта намалява с увеличаване на температурата
	- налягане - Закон на Хенри
	
	$$c_0(\text{газ}) = k_H \cdot p(\text{газ})$$
	
	$$k_H \text{ - константа на Хенри; зависи от температурата}$$
	
	$$p\text{ - парциално налягане на газа}$$