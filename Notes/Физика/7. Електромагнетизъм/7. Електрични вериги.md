1. Електрична верига - начин на свързване на източници на напрежение и консуматори чрез проводници
	
	**а) електрична схема** - опростен графичен начин за представяне на електрични вериги

2. Източник на напрежение - обект, който поддържа постоянна потенциална разлика между двата си полюса
	
	**а) обозначение**
	
	![Източник на напрежение](Resources/Източник%20на%20напрежение.jpg)
	
	- положителният полюс (този с по-висок потенциал, защото се преструваме, че се движат положителни заряди) се означава с удължена чертичка и плюс
	- напрежението на източника се бележи с $\mathcal{E}$
	- вътрешното съпротивление на източника се бележи с $r$
	
	**б) вътрешно съпротивление** ($r$) - източниците на напрежение не са съвършени и в електричната верига създават напрежение $U_{AB}$, което е *по-ниско* от вътрешното напрежение $\mathcal{E}$ на източника, и зависи от тока, който тече по веригата
	
	$$U_{AB} = \mathcal{E} - Ir$$

3. Консуматор - устройство, вързано към електрична верига, което използва електричната енергия по някакъв начин

4. Резистор - вид консуматор с постоянно съпротивление, който регулира тока, минаващ през веригата
	
	**а) обозначение**
	
	![Резистор обозначение](Resources/Резистор%20обозначение.jpg)
	
	- върху или под резистора се бележи неговото съпротивление

5. Механизъм на електричните вериги - потенциални разлики
	
	*Потенциалът се изменя само във вътрешността на консуматорите и източниците на напрежение. Навсякъде другаде по проводника потенциалът е един и същ и зависи от консуматорите, свързани чрез този участък от проводника.*
	
	![Механизъм на електрична верига](Resources/Механизъм%20на%20електрична%20верига.jpg)
	
	![Механизъм на електрична схема](Resources/Механизъм%20на%20електрична%20схема.jpg)

6. Начини на свързване
	
	**а) последователно свързване** - консуматорите са свързани последователно един след друг чрез проводници и токът изминава един единствен път
	
	![Последователно свързване](Resources/Последователно%20свързване.jpg)
	
	- ток - токът, който тече през последователно свързани консуматори е един и същ
	- напрежение - общото напрежение между началото и края на веригата последователно свързани консуматори е сборът от напреженията между всяка двойка консуматори, свързани директно с проводник
	
	**б) успоредно свързване** - консуматорите са свързани по такъв начин, че токът се разделя и следва повече от един път
	
	![Успоредно свързване](Resources/Успоредно%20свързване.jpg)
	- ток - сборът от тоците, влизащи във всеки консуматор, е равен на сбора от тоците, излизащи от консуматорите
	- напрежението между краищата на всеки консуматор е едно и също за всички консуматори

7. Еквивалентно съпротивление - всяка комбинация от резистори със съпротивления $R_1,R_2,\cdots,R_n$ може да се замени с един еквивалентен резистор със съпротивление $R_{\text{eq}}$
	
	**а) на последователно свързани резистори**
	
	$$R_{\text{eq}} = \sum_{i=1}^n R_i$$
	
	**б) на успоредно свързани резистори**
	
	$$\frac{1}{R_{\text{eq}}} = \sum_{i=1}^n \frac{1}{R_i}$$